---
title: Inleiding
hoofdstuk: 1
layout: default
lesson: 1
---

<h2>{{ page.title }}</h2>

<section markdown="1">
Een **fysicus** (natuurkundige) is waarschijnlijk de meest elementaire soort wetenschapper. Hij vraagt zich af waaruit materie precies gemaakt is, wat energie precies is, kortom: hoe alles wat we (wel en niet) kunnen waarnemen in elkaar zit. Hij wil zo diep mogelijk inzoomen op de materie om ons heen.

We weten al een tijdje dat materie is opgebouwd uit atomen en dat deze bestaan uit een (**positief** geladen) **kern** en (**negatief** geladen) **elektronen**. Maar fysici weten van geen ophouden en gaan nog verder inzoomen om te achterhalen waaruit atoomkernen en elektronen bestaan. We laten ze maar doen. 

<figure>
    <img src="/images/atoomkern_quark.png" alt="atoomkern-quark">
    <figcaption>Atoomkernen bestaan uit (positief) geladen protonen en (elektrisch neutrale) neutronen die op hun beurt bestaan uit quarks.</figcaption>
</figure>
</section>

<section markdown="1">
Een **chemicus** beleeft zijn wetenschap al een stapje dichter bij onze vertrouwde realiteit wanneer die bestudeert hoe verschillende atomen en molecules interageren. De chemicus hanteert een ander denkkader om over zijn bezigheden te redenen maar diep van binnen weet hij dat **chemische reacties** slechts mogelijk zijn dankzij de onderliggende **elektrische aantrekkings- en afstotingskrachten van atomen en moleculen**.

<figure>
    <img src="/images/Assimilatiefotosynthese.jpg" alt="fotosynthese" style="height:66%;width:66%">
    <figcaption>Een voorbeeld v.e. chemische reactievergelijking: hoe bladgroenkorrels m.b.v. zonne-energie koolstofdioxide en water omzetten in glucose (suiker) en zuurstof. Een streepje stelt een <b>elektronenpaar</b> voor.</figcaption>
</figure>
</section>

<section markdown="1">
Wanneer we verder uitzoomen en in de **biologie** een levende cel bestuderen, zien we dat ook hier elektrische stromen een fundamentale rol spelen. Onze zenuwen (en dus ook onze hersenen) gebruiken elektriciteit. Celmembranen bevatten **ionenpompen** die ionen (positief geladen met 1 of meerdere elektronen te weinig) in- en uit de cel kunnen pompen. Zonder elektriciteit geen leven en al helemaal geen intelligent leven.

<figure>
    <img src="/images/ionenpomp.png" alt="ionenpomp" style="width:50%;height:auto">
    <figcaption>Kalium- en Natrium-ionen kunnen in- en uit cellen gepompt worden. De binnenkant v.d. cel krijgt door deze verplaatsingen van ladingen een ander potentiaal t.o.v. de buitenkant v.d. cel.</figcaption>
</figure>

<figure>
    <img src="/images/synaps.png" alt="synaps">
    <figcaption>De axonen in onze zenuw- en hersencellen geleiden elektrische pulsen.</figcaption>
</figure>

</section>


<section markdown="1">
De mens beheerst in onze (hoog)technologische maatschappij de elektriciteit redelijk goed. Dankzij (industriële) standardisatie en verscheidene (bij wet bepaalde) veiligheidsvoorschriften, is het goed in ons dagelijks leven geïntegreerd en gebruiken we het als middel om **energie te transporteren** en – recenter – als **drager van informatie**. De vele praktische toepassingen van elektriciteit zijn niet meer weg te denken uit het moderne leven.

Toch leert b.v. de schade die een bliksem kan aanrichten of ons gebrek aan kennis over de werking van het menselijk brein dat de natuur nog steeds onze meester is. We luisteren maar beter zeer goed naar wat zij te vertellen heeft. Enkele mensen uit de (recente) geschiedenis – we noemen ze vaak zeer algemeen ‘wetenschappers’ – keken en luisterden zeer goed. Ze stelden haar vele vragen door vaak de gekste experimenten te bouwen. Als eerbetoon aan wat ze ontdekten, zien vakmensen hun namen (of toch minstens de eerste letter ervan) nog dagelijks verschijnen, meestal voorafgegaan door een getal: **Ampère**, **Volt**, **Ohm**, ...

<figure>
    <img src="/images/multimeter.png" alt="multimeter">
    <figcaption>Op een multimeter kunnen we spanningen (Volt), stromen (Ampère) en weerstandswaardes (Ohm) aflezen.</figcaption>
</figure>

<figure>
    <img src="/images/labovoeding.png" alt="labovoeding">
    <figcaption>Op een labovoeding kan je nauwkeurig de spanningen en (maximum-) stromen instellen.</figcaption>
</figure>

</section>
