---
title: Stroomsterkte
hoofdstuk: 1
layout: default
lesson: 2
---

<h2>{{ page.title }}</h2>

<section markdown="1">
Hoe een bliksem precies de aarde bereikt, daar zijn wetenschappers het nog niet helemaal over eens. Gelukkig weten we wel zeer goed hoe we de stroom van een **batterij** door een gloeilamp of een **LED** kunnen sturen. Elektriciteit *stroomt* van punt A naar B. Met wat extra componenten (b.v. een **regelbare weerstand**) kunnen we die stroom zelfs bijregelen om de gewenste lichtsterkte in te stellen. Hoe sterker de stroom, hoe feller het licht. De lichtsterkte is dus recht evenredig met de stroomsterkte.

<figure>
    <iframe width="800" height="550" src="https://www.falstad.com/circuit/circuitjs.html?ctz=CQAgjCAMB0l3BWK0BMkDMkBskAskBOLLdXAdlwA50R0txIQsUAoAN3BUpDW7C-D8ow-CCSMJ0BCzCUIXPkIU9I3RphTQwkMgQIo9lcpWING-SbmS4ZckLnQpBTh097DMMMukcICZLDJKQgIzTktrFgBnFW4qHjIXNWEAMwBDABsogFNo2gQk+zB6ePMQdKzcgHdwHHtud1KWGuV49AL6qBZ0MkZWhspFJwgJbt77R07XZ3BhSDHzATAhfji+OebONdrGJpbEzv6umtxiqcmmnt24WNo6W5Guq54UK3divtVZ0ZPJxpv3PMaj56O5lIDNuCvihXrcgTsHgIIUA
    "></iframe>
    <p>(<a href="https://www.falstad.com/circuit/circuitjs.html?ctz=CQAgjCAMB0l3BWK0BMkDMkBskAskBOLLdXAdlwA50R0txIQsUAoAN3BUpDW7C-D8ow-CCSMJ0BCzCUIXPkIU9I3RphTQwkMgQIo9lcpWING-SbmS4ZckLnQpBTh097DMMMukcICZLDJKQgIzTktrFgBnFW4qHjIXNWEAMwBDABsogFNo2gQk+zB6ePMQdKzcgHdwHHtud1KWGuV49AL6qBZ0MkZWhspFJwgJbt77R07XZ3BhSDHzATAhfji+OebONdrGJpbEzv6umtxiqcmmnt24WNo6W5Guq54UK3divtVZ0ZPJxpv3PMaj56O5lIDNuCvihXrcgTsHgIIUA
    ">link</a>)</p>
    <figcaption>In deze schakeling zie je een batterij die de benodigde stroom moet leveren om 2 lampen te laten branden. Met de schakelaars kan je de schakeling beïnvloeden. Merk op dat verbruikers een bepaalde stroom <em>trekken</em> uit de batterij. Zolang de batterij de <em>gevraagde</em> stroom kan leveren, zal het toestel (de lamp) correct functioneren. Verschillende toestellen (lampen) kunnen <em>in parallel</em> aan de batterij worden aangesloten. Dit is hetzelfde principe als van een verdeelstekker die je in het stopcontact kan steken. Hoe meer apparaten worden ingeschakeld, hoe meer stroom in zijn geheel uit het stopcontact zal worden <em>getrokken</em>. (Kijk naar de stroom die door elke lamp vloeit en de totale stroom die door de batterij moet geleverd worden.)</figcaption>
</figure>


</section>

<section markdown="1">
Een hele tijd terug kwamen wetenschappers overeen dat ze punt A (waar de stroom vertrekt) de positieve pool zouden noemen en punt B (waar de elektrische stroom aankomt) de negatieve pool moest heten. Mijnheer Ampère beviel een grote eer: heden ten dage vertellen getallen waaraan zijn achternaam is toegevoegd, ons iets over de kracht waarmee de stroom van plus (+) naar min (–) stroomt. Meestal bedoelt men hiermee hoeveel elektronen op een bepaalde plaats door een geleider, zoals een koperdraad, voorbij komen.

Dankzij André-Marie Ampère kunnen we nu zinvolle dingen zeggen zoals:
-	De batterij levert **2 Ampère** stroom
-	De motor heeft een startstroom nodig van **30 Ampère** gedurende minstens 5 seconden om te kunnen starten
-	Door de rode LED vloeit een stroom van **17 mA** (milli-Ampère)
-	De voeding v.d. PC onttrekt **3 A** uit het elektriciteitsnet
-	…

</section>

<section markdown="1">

Mijnheer Ampère, de Fransman die hij was, sprak over **Intensité du courant**. In het Engels spreekt men over **current** en wij zeggen natuurlijk gewoon stroom of **stroomsterkte**. Het is echter door deze Franse term, dat in formules het symbool **I** wordt gebruikt om de stroomsterkte aan te duiden.

{% katexmm %}
<table>
    <tr>
        <th>Formule</th>
        <th>Betekenis</th>
    </tr>
    <tr>
        <td>$$ I_{LED}=\ 17\ mA $$</td>
        <td>De stroom door de LED is 17 milli-Ampère.</td>
    </tr>
    <tr>
        <td>$ I_{max}=\ 15\ A $</td>
        <td>De maximum stroomsterkte is 15 Ampère.</td>
    </tr>
</table>
{% endkatexmm %}

</section>
