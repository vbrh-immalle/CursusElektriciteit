---
title: Spanning
hoofdstuk: 1
layout: default
lesson: 4
---

## Batterijen: spanningsbronnen

Toen mijnheer **Volta** (in Italië) voor het eerst de poten van een dode kikker kon laten trillen door er 2 verschillende metalen tegenaan te houden, stonden er nog geen plus- of min-symbolen op toestellen, laat staan op kikkers. Hij bouwde wel de eerste batterij. Het was een opeenstapeling van koperen en zinken plaatjes in een zoute (of soms zure) vloeistofoplossing.

Volta’s idee is intussen wel wat geperfectioneerd maar we gebruiken nog steeds hetzelfde principe. Batterijen zijn opgebouwd uit verschillende (voltaïsche) **cellen**. Naarmate een toestel een hogere werkspanning vereist of langer dezelfde stroom moet kunnen leveren, bevat de batterij meer cellen of worden andere materialen gebruikt. Het woord **batterij** moet je dus begrijpen als een groep van iets, in dit geval een groep van (voltaïsche) cellen.
